<!DOCTYPE html>
<html lang="fa-IR">
	<head>
		<meta charset="utf-8" />
		<meta name="viewport" content="width=device-width, initial-scale=1, minimum-scale=1, maximum-scale=1, user-scalable=no" />
		<meta name="apple-mobile-web-app-capable" content="yes" />
		<meta name="apple-mobile-web-app-status-bar-style" content="black" />
		<title>مادرم زهرا</title>
		<link rel="stylesheet" href="jquery.mobile-1.3.0.css" />
		<link type="text/css" rel="stylesheet" href="font-awesome.min.css" />
		<link rel="stylesheet" href="style.css" />
		<script type="text/javascript" src="script/jquery-1.7.2.min.js"></script>
		<script type="text/javascript" src="script/jquery.mobile-1.3.0.js"></script>
		<script type="text/javascript" src="script/script.js"></script>
	</head>
	<body>
		<!-- Article -->
		<div data-role="page" data-theme="a">
			<div id="header" data-theme="a" data-role="header" data-position="fixed">
				<a class="back" data-role="button" data-transition="none" href="../index.html" >
					<i  class="icon-arrow-left"></i>
				</a>
				<h3 class="titr">
					خطبه فدکيه
				</h3>
			</div>
			<div data-role="content" data-theme="a">
				<div class="img-holder"></div>
				<p class="nazanin text">خطبه زهرا و استيضاح خليفه </p>
				<p class="nazanin text">زهرا عليها السلام در برابر پافشاري خليفه در غصب فدک، تصميم گرفت در حضور مسلمانان و در مسجد پيامبر صلي الله عليه و آله او را استيضاح نمايد و حق خويش را اثبات و توطئه را افشا نمايد، و براي اين منظور همراه گروهي از بانوان خاندان خود به مسجد آمد و در خطبه‏ اي بسيار فصيح و شيوا حقايق را بيان فرمود، خطبه زهرا عليها السلام در اين مجلس روشنگر واقعياتي است که بلافاصله پس از وفات پيامبر در جامعه اسلامي رخ داده است</p>
				<p class="nazanin text">«اَلْحَمْدُ لِلَّهِ عَلي ما أَنْعَمَ، وَ لَهُ الشُکْرُ عَلي ما أَلْهَمَ، وَالثَّناءُ بِما قَدَّمَ، مِنْ عُمُومِ نِعَمٍ اِبْتَداها، وَ سُبُوغِ آلاءٍ أَسْداها، وَ تَمامِ مِنَنٍ اَوْلاها، جَمَّ عَنِ الْاِحْصاءِ عَدَدُها وَ نَأي عَنِ الْجَزاءِ أَمَدُها، وَ تَفاوَتَ عَنِ الْاِدْراکِ أَبَدُها، وَ نَدَبَهُمْ لِاسْتِزادَتِها بِالْشُکْرِ لِاتِّصالِها، وَاسْتَحْمَدَ اِلَي الْخَلائِقِ بِاِجْزالِها. وَ ثّني بِالنَّدْبِ اِلي اَمْثالِها»؛</p>
				<p class="nazanin text">«ستايش ويژه خداست بر آنچه انعام فرمود. و سپاس سزاي اوست بر آنچه الهام نمود، و ثنا و تحيت او را است بر آنچه از قبل عطا فرمود؛ از انواع نعمتهاي عام و شاملي که بدون سابقه (و حقي و طلبي از سوي کسي) خود آنها را آغاز کرد، و عطاياي گوارائي که به احسان و نيکي مرحمت کرد، و کمال منتها و نعمتهايي که استمرار بخشيد، نعمتهايي که شمار آن از شماره بيرون است، و مدت و سرانجام آن از پاداش و تلافي کردن دور است، و نهايت آن را نمي ‏توان ادراک کرد، و مردم را براي افزودن نعمت به شکرگزاري فراخوانده است که دوام و افزايش نعمت با شکرگزاري پيوند و ارتباط دارد، و از آفريدگان به بزرگي نعمتها ستايش خواست، و با فراخواندن به نظاير آن نعمتها تجديد نعمت فرمود (و نعمتي دوباره بخشيد)».</p>
				<p class="nazanin text">«اَيُّهَا النَّاسُ اعْلَمُوا: اِنَّي فاطِمَةُ وَ اَبي مُحَمَّدٌ، اَقُولُ عُوْداً وَ بَدْواً وَ لا أَقُولُ ما أَقُولُ غَلَطاً، وَ لا أَفْعَلُ ما أَفْعَلُ شَطَطاً، «لَقَدْ جائَکُمْ رَسُولٌ مِنْ أَنْفُسَکُمْ عَزيزٌ عَلَيْهِ ما عَنِتُّمْ حَريصٌ عَلَيْکُمْ بِالْمُؤْْمِنينَ رَؤُفٌ رَحيمٌ» (1)  فَاِنْ تَعْزُوهُ وَ تَعْرِفُوهُ تَجِدُوهُ أَبي دُونَ نِسائِکُمْ، وَ أَخا ابْنِ عَمّي دُونَ رِجالِکُمْ، وَ لَنِعْمِ الْمَعْزيُّ اِلَيْهِ صَلَّي اللَّهُ عَلَيْهِ وَ آلِه وَ سَلَّمَ</p>
				<p class="nazanin text">«اي مردم! بدانيد که من فاطمه ‏ام و پدرم محمّد صلي اللَّه عليه و آله، دوباره مي ‏گويم و نخست نيز گفتم، و آنچه مي ‏گويم نادرست نمي ‏گويم و آنچه انجام مي ‏دهم بر خلاف حق انجام نمي ‏دهم، «هر آينه پيامبري از خودتان به سوي شما آمد که رنج شما بر او ناگوار، و خواهان کثرت شما مسلمانان است، و بر مؤمنان دلسوز و مهربان مي ‏باشد»، پس اگر نسب و نسبت او را بجوئيد و او را بشناسيد در مي ‏يابيد که او پدر من است نه پدر زنان شما، و برادر پسر عموي من است (3)  نه مردان شما، و نسبت به خويشي با او چه نيکوست. صلي اللَّه عليه و آله</p>
				<p class="nazanin text">يَابْنَ أَبي قُحافَةَ! أَفي کِتابِ اللَّهِ تَرِثُ أَباکَ وَ لا أَرِثُ أَبي؟ «لَقَدْ جِئْتَ شَيْئاً فَرِيّاً» (8) ، أَفَعَلي عَمْدٍ تَرَکْتُمْ کِتابَ اللَّهِ وَ نَبَذْتُمُوهُ وَراءَ ظُهُورِکُمْ إذْ يَقُولُ: «وَ وَرِثَ سُلَيْمانُ داوُدَ» (9) ، وَ قالَ فيما اقْتَصَّ مِنْ خَبَرِ يَحيِي بْْنِ زَکَرِيَّا إذْ قالَ: «فَهَبْ لي مِنْ لَدُنْکَ وَلِّياً يَرِثُني وَ يَرِثُ مِنْ آلِ يَعْقُوبَ» (10) ، وَ قالَ: «وَ اُولُوا الْاَرْحامِ بَعْضُهُمْ اَوْلي بِبَعْضٍ في کِتابِ اللَّهِ» (11)  وَ قالَ: «يُوصيکُمُ اللَّهُ في أَوْلادِکُمْ لِلْذَّکَرِ مِثْلُ حَظِّ الْأُنْثَيَيْنِ» (12) ، وَ قالَ: «إِنْ تَرَکَ خَيْراً الْوَصِيَّةُ لِلْوالِدَيْنِ وَ الْأَقْرَبينَ بِالْمَعْرُوفِ حَقّاً عَليَ الْمُتَقينَ» (13) ، وَ زَعَمْتُمْ أَنْ لا حُظْوَةَ لي وَ لا أَرِثُ مِنْ أَبي، وَ لا رَحِمَ بَيْنَنا، أَفَخَصَّکُمُ اللَّهُ بِآيَةٍ أَخْرَجَ أَبي مِنْها؟ أَمْ هَلْ تَقُولُونَ: أَنَّ اَهْلَ مِلَّتَيْنِ لا يَتَوارَثانِ؟، أَوَلَسْتُ أَنَا وَ أَبي مِنْ أَهْلِ مِلَّةٍ واحِدَةٍ؟ أَمْ أَنْتُمْ أَعْلَمُ بِخُصُوصِ الْقُرْآنِ وَ عُمُومِه مِنْ أَبي وَابْنِ عَمّي؟ فَدُونَکَها مَخْطُومَةً مَرْحُولَةً تَلْقاکَ يَوْمَ حَشْرِکَ، فَنِعْمَ الْحَکَمُ اللَّهُ، وَالزَّعيمُ مُحَمَّدٌ، وَ الْمَوْعِدُ الْقِيامَةُ، وَ عِنْدَ السَّاعَةِ يَخْسَرُ الْمُبْطِلُونَ، وَ لا يَنْفَعُکُمْ إِذْ تَنْدَمُونَ، وَ «لِکُلِّ نَبَأٍ مُسْتَقَرٌ» (14) ، وَ «سَوْفَ تَعْلَمُونَ مَنْ يَأْتيهِ عَذابٌ يُخْزيهِ وَ يَحِلُّ عَلَيْهِ عَذابٌ مُقيمٌ» (15)</p>
				<p class="nazanin text">اي پسر ابي قحافه (ابوبکر)! آيا در کتاب خدا چنين آمده است که تو از پدرت ارث ببري و من از پدرم ارث نبرم؟! همانا چيز بسيار زشتي آورده‏ اي»، آيا عمداً کتاب خدا را ترک کرده و آن را پس پشت افکنده ‏ايد؟ آنجا که مي ‏فرمايد: «سليمان از پدرش داود ارث برد»، و در داستان يحيي بن زکريا مي ‏فرمايد: «زکريا گفت خدايا از نزد خودت به من وارثي عنايت کن که از من و آل يعقوب ارث ببرد».</p>
				<p class="nazanin text">و مي ‏فرمايد: «در کتاب خدا برخي از خويشان (در ميراث) سزاوارتر از برخي ديگرند» (16)</p>
				<p class="nazanin text">و مي ‏فرمايد: «خداوند شما را در مورد (ميراث) فرزندانتان سفارش مي ‏کند که سهم پسر دو برابر دختر است».</p>
				<p class="nazanin text">و مي‏ فرمايد: «اگر (محتضر) مالي باقي گذاشته است (لازم است) وصيتي به نيکي براي پدر و مادر و نزديکان بنمايد و اين تکليفي بر حق و سزاوار است براي پرهيزکاران».</p>
				<p class="nazanin text">و شما مي ‏پنداريد مرا منزلتي نيست و ارثي از پدرم به من نمي ‏رسد، و قرابتي ميان من و پدرم وجود ندارد! آيا خدا شما را به آيه ‏اي ويژگي بخشيده که پدرم را از حکم آن آيه خارج ساخته است؟</p>
				<p class="nazanin text">يا در مورد من و پدرم مي ‏گوئيد: اهل دو دين هستند و از هم ارث نمي‏ برند؟</p>
				<p class="nazanin text">آيا من و پدرم اهل يک دين نيستيم؟ يا شما به احکام خاص و عام قرآن از پدرم و پسر عمويم (امير مؤمنان علي عليه ‏السلام) داناتر هستيد؟!</p>
				<p class="nazanin text">اينک (اي ابوبکر) خلافت و فدک، مهار شده و مهيا ارزاني تو باد و آن را بگير که در روز حشر و قيامت تو را ملاقات خواهد کرد، پس در آن هنگام خداوند نيکو داوري است و محمّد نيکو زمامدار و سرپرستي، و وعده‏ گاه رسيدگي به اعمال تو قيامت است، و به هنگام رستخيز باطل پيشگان زيان خواهند کرد، و آنگاه است که پشيمان شويد و پشيماني برايتان سودي نخواهد داشت، و «براي هر خبري جايگاهي است» و «در آينده در مي ‏يابيد که بر چه کسي عذابي فرود مي ‏آيد که خوارش سازد و عذابي پايدار بر او واقع مي ‏شود».</p>
			</div>
		</div>
	</body>
</html>
